# -*- mode: mandoku-view; -*-
#+TITLE: 宋寶祐四年登科錄
#+DATE: 2015-08-24 22:35:13.130255
#+PROPERTY: ID KR2g0028
#+PROPERTY: BASEEDITION WYG    
#+PROPERTY: JUAN 提要
<pb:KR2g0028_WYG_000-1a>¶
欽定四庫全書　　　　　史部七¶
　寶祐四年登科録　　　　傳記類三(總錄之屬/)¶
　　提要¶
　　　　(臣/)等謹案寶祐四年登科録四巻宋文天祥¶
　　　　榜進士題名也首列御試䇿題一道及詳定¶
　　　　編排等官姓名其覆考撿㸃試巻官為王應¶
　　　　麟故宋史文天祥𫝊載考官王應麟奏其巻稱¶
　　　　古誼若龜鑑忠肝如鐵石敢為國家得人賀¶
<pb:KR2g0028_WYG_000-1b>¶
　　　　也其一甲第九人為王應鳯即應麟之弟盖¶
　　　　當時法制猶疎未有回避之例耳天祥本列¶
　　　　第五理宗親擢第一其第二甲第二人為謝¶
　　　　枋得第二十七人為陸秀夫與天祥並以孤¶
　　　　忠勁節搘拄綱常數百年後睹其姓名尚凜¶
　　　　然生敬則此録流傳不朽若有神物呵䕶者¶
　　　　豈偶然哉五甲第一百八十九人朱㫼以下¶
　　　　原本脱去二十四人今檢録中四甲二百二¶
<pb:KR2g0028_WYG_000-2a>¶
　　　　十七人趙與溥下注兄與鎮同榜而録無其¶
　　　　名又栝蒼彚紀有趙時陳塈衡州府志有羅¶
　　　　雷春萬姓統譜有趙良金並稱寳祐四年進¶
　　　　士而此録亦無之則皆在所闕内矣後有天¶
　　　　祥對䇿一道理宗御製賜進士詩及天祥恭¶
　　　　謝詩各一首天祥是年登第後即丁父憂歸¶
　　　　至己未始授籖書寧海節度判官㕔公事故¶
　　　　謝表中有自叨異數亦既三年之語此録並¶
<pb:KR2g0028_WYG_000-2b>¶
　　　　載其表文乃後人所増附者也乾隆四十六¶
　　　　　年十一月恭校上¶
　　　　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　　　總　校　官(臣/)陸　費　墀¶
